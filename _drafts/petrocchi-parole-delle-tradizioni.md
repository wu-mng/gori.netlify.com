---
title: 'Le parole delle tradizioni'
subtitle: 'Petrocchi digitale: un progetto finanziato dall&#39;Unione Europea per la promozione e valorizzazione della  personalità intellettuale di Policarpo Petrocchi'
image: 'policarpo_petrocchi_busto.jpg'
date: '2006-06-23'
tags: 
- ok
modified_time: '2013-02-11T01:18:15.171-08:00'
thumbnail: http://1.bp.blogspot.com/-Z3ER0sUGtUI/URi2Q89V2jI/AAAAAAAABj4/vbssTbAJVTc/s72-c/PolicarpoPetrocchi+(2).jpg
blogger_id: tag:blogger.com,1999:blog-5681464242552312516.post-1466984721475457382
blogger_orig_url: https://historiablogoriarchiviosplinder-cog.blogspot.com/2012/01/policarpo-petrocchi-storia-di-un.html
category: articoli
---



Importanti iniziative hanno in questi ultimi anni opportunamente riproposto all&#39;attenzione degli studiosi italiani ed alla memoria e sensibilità dei pistoiesi la figura di un loro concittadino illustre, Policarpo Petrocchi.

Eminente lessicografo, linguista, letterato, impareggiabile docente, nonché autore del celebre _Novo dizionario_ sul quale generazioni di italiani si addestrarono per lunghi anni a scrivere e parlare una lingua comune, Petrocchi nacque a Castello di Cireglio nel 1852, operò fra Milano e Roma e precocemente scomparve nel 1902.

La _Società Onore e Lavoro_, fondata da Policarpo nel 1880 ed oggi guidata dal nipote Guido Petrocchi, unitamente ad alcuni studiosi, fra i quali ricordiamo Ferdinando Tempesti e Luciano Bruschi, purtroppo in seguito scomparsi, ed Andrea Ottanelli, furono, a partire dalla memorabile  _Giornata di studi_ del 19 ottobre 1996, in prima fila nell&#39;impegno per la conoscenza e la valorizzazione della personalità e dell&#39;opera dell&#39;illustre lessicografo.

In tali, ormai decennali e benemerite, iniziative stretta e fattiva è stata la collaborazione degli studiosi con l&#39;Amministrazione comunale di Pistoia, ampiamente evidenziatasi nelle numerose ed autorevoli Celebrazioni promosse nel 2002 per il centocinquantesimo anniversario della nascita e per il centesimo anniversario della morte di Policarpo. Di quelle manifestazioni, culminate nell&#39;importante Convegno nazionale del dicembre di quell&#39;anno dal titolo _In onore di Policarpo Petrocchi_, a cui presero parte linguisti, storici e studiosi come Enrico Ghidetti, Gianni A. Papini, Paola Manni, Giorgio Petracchi, Andrea Ottanelli, Gianluca Chelucci, Andrea Fusari, Guido Petrocchi, Carlo O. Gori,  resta tangibile memoria nella recente e bella pubblicazione,  per i tipi de _Gli Ori_, degli _Atti del convegno di studi_ curata da Andrea Ottanelli con la collaborazione del sottoscritto.

**L&#39;impegno per la conoscenza e la valorizzazione del patrimonio petrocchiano da parte del Comune e della Provincia di Pistoia, ed in particolare della Biblioteca Forteguerriana, che, com&#39;è noto, conserva libri e documenti dell&#39;illustre concittadino,  non  si è certamente concluso con le manifestazioni del 2002; ha infatti ricevuto un cospicuo finanziamento da parte dell&#39;Unione Europea un importante progetto,promosso dal dirigente del settore cultura Maurizio Vivarelli, orientato a mettere in rilievo le reti di legami che intercorrono tra le attività di natura più propriamente storico-linguistica inerenti Policarpo ed il campo, ampio e complesso delle tradizioni, ed in particolare delle tradizioni popolari.**
**Si punta da un lato, inserendo sul ** _web_ ** immagini e scritti, di fornire alla figura di Petrocchi e ad alcune sue opere una tangibile e &quot;globale&quot; visibilità, oggi offerta soprattutto da ** _Internet_ **, mentre dall&#39;altro lato si tratta  di promuovere un intervento di più ampio respiro, peraltro già avviato, che come prima fase punta sulla complessiva riqualificazione urbana di Castello di Cireglio. E&#39; infatti noto che la fama Policarpo Petrocchi, oltre che all&#39;attività di letterato, fu dovuta anche alla sua intensa attività di promotore di iniziative tese a riqualificare quel suo paese che, come lui affermava, era dimenticato dalle istituzioni; fu per questo che fondò la ** _Società Onore e Lavoro _ **grazie alla cui attività Petrocchi ed i suoi compaesani poterono realizzare molti interventi come la fontana e la sua area a giardino, le pavimentazioni delle strade e delle piazzette, etc.**
**Come accenavamo quest&#39;ultimo intervento si contraddistingue per essere il primo stralcio di un più ampio progetto dimensione intercomunale (al coordinamento generale delle iniziative sovrintenderà un comitato tecnico-scientifico)finalizzato alla costituzione di un Parco Culturale allargato all&#39;intera Montagna pistoiese che avrà come filo conduttore la lingua e le tradizioni popolari e che farà riferimento alla presenza o al passaggio di figure della letteratura che hanno particolarmente evidenziato le peculiarità linguistiche e culturali di questo territorio come, appunto, Castello di Cireglio con Policarpo Petrocchi, Pian degli Ontani nel Comune di Cutigliano, con la poetessa-pastora Beatrice, Sambuca P.se con Michele Barbi ed infine San Marcello P.se con Niccolò Tommaseo (che, ovviamente, pistoiese non era) per la perdurante attualità di una sua opera: **_Gita nel Pistojese_ **. **
**Vengono evidenziati dunque, da un lato, il territorio della Montagna pistoiese, nei suoi multiformi significati ed aspetti storici, economici, sociali, culturali, etno-antropologici; dall&#39;altro le risultanze linguistiche della produzione creativa e/o scientifica di queste personalità intellettuali. Si crea in tal senso un solido legame tra i due termini, ** _parole _ **e ** _ __tradizioni_ **, che intitolano questo progetto** _, _ **intendendo rappresentare con essi, da un lato,** _la lingua_ ** nel suo dinamico divenire storico** _, _ **e dall&#39;altro ** _le forme_ **, anch&#39;esse decisamente evolutive, secondo cui si organizzano le complesse e problematiche esperienze della cultura e della socialità. In questa prospettiva, la lingua diviene ** _l&#39;oggetto _ **della ricerca, ed al tempo stesso, per la sua natura specifica, ** _lo strumento_ ** tramite cui l&#39;indagine viene svolta.**
**Conseguente obiettivo di questo progetto sarà poi quello di creare un collegamento fra questa attività scientifica di studio e ricerca, che già di per sé costituisce un rilevante fattore nello sviluppo  delle identità locali, e nuove attività economico-turistiche legate al sistema dei beni culturali territoriale. In tal senso, tenendo presente il forte peso che il turismo culturale sempre più assume nell&#39;ambito delle attività economiche del Paese, si tratterà, individuando e promovendo forme di imprenditorialità soprattutto giovanile, di ideare e programmare eventi della più varia natura mediante i quali assicurare adeguata visibilità agli esiti del progetto.**
**Ma torniamo ad esaminare i contenuti dello spazio del &quot;Petrocchi digitale&quot;. Curati da esperti, saranno rappresentati dalla pubblicazione sul** _web_ **, sul quale potranno essere facilmente ed ampiamente consultati, di importanti opere e documenti petrocchiani &quot;arricchiti&quot; da immagini, recensioni e commenti. Vi appariranno infatti:  sia l&#39; ** _Inventario delle_ ** ** _Carte Petrocchi _ **e che le foto dell&#39;album familiare; una bibliografia analitica delle opere ** _di _ **e ** _su _ **Policarpo; il  volume pacifista ** _Le guerre _ **con il quale il lessicografo vinse il Premio Siccardi;  l&#39;edizione de ** _Il mio_ ** ** _paese _ **riedita nel 1997 dalla Cassa di Risparmio di Pistoia e Pescia e curata ed illustrata da Sigfrido Bartolini; la nota biografia ** _Policarpo Petrocchi. Un tempo, un uomo_ **di Luciano Bruschi, edita dal Comune di Pistoia nel 1998 ed infine la pubblicazione di una indagine, coordinanata dalla linguista Paola Manni, volta a mettere in evidenza le persistenze di tratti linguistici &quot;tradizionali&quot; nel lessico giovanile.**
**Insomma un prestigioso e tangibile riconoscimento &quot;europeo&quot;, sapientente ottenuto dalle amministrazioni e dalle istituzioni culturali pistoiesi, per un concittadino fra i più illustri per &quot;felice ingegno, forte capacità di lavoro e grande onestà intellettuale e morale&quot;:  un Petrocchi davvero ancora ben &quot;vivo&quot;!**

**Carlo Onofrio Gori**

**Articolo di Carlo O. Gori, pubblicato con lo stesso titolo sulla rivista &quot;Storialocale&quot;, n. 6 (2005)**
